Данни - факти и цифри, представени извън контекста; мрежа от дискретни и обективни факти, които не дават значение на случващото се;

Данните могат да се разглеждат като потоци от факти, които представят определени събития, настъпващи в рамките на дадена организация или на обкръжаващата я среда, преди тяхната обработка в удобен за използване и разбиране от хората вид. Под “данни” се разбират отделните факти за различни обекти от реалния свят. Данните могат да се определят като регистрирани факти за събития, процеси, операции и т.н. По тази причина те се наричат още “сурови” факти, в смисъл че представляват суровина за обработка.





Информация - данни, представени в определен контекст и готови за използване. Данните се превръщат в информация, когато им се предаде значение; информацията още е тип съобщение;

Информацията  се разглежда и като набор от факти, подредени по някакъв признак. Тя представлява релевантно знание, получено като изход от операции върху данните, като резултат от обработката на данни. 







Знание - е информация която ни ориентира към действие и реализиране на цел; включва още правила и контекст; знанието е по-богато и по-задълбочено от информацията и данните, усъвършенства се с помощта на опита; хората могат да трансформират информацията в знание.

В общ енциклопедичен план знанието обикновено се определя като система от съждения с принципна и единна организация, основана на обективни закономерности.
Знанието е резултатът от обработената информация.
знание: състои се от данни и информация, които са организирани и обработени така че да се отрази опита, експертизата, обучението натрупани при реализирането на определени задачи, знаниeто е ценен ресурс.