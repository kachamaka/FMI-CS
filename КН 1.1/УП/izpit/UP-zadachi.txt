Въпрос 1
Две числа ще наричаме приятелски, ако броят на съответните битове, които имат различна стойност в двете числа, е нечетно просто число.

a) Напишете функция, която получава като аргумент две 64-битови цели числа и връща булев резултат - дали те са приятелски.

b) Напишете функция, която получава масив от цели числа и премахва от него всички двойки приятелски числа. Ако едно число участва в повече от една двойка да се премахне двойката с най-малка сума на числата. Ако има повече от една двойка с еднаква сума да се премахнат елементите с най-малки индекси.

c) Напишете програма, която въвежда цяло число N, следвано от N цели числа които разполага в масив и го извежда на екрана. След това трябва да се премахнат от него всички двойки приятелски числа, посредством горната функция, и резултатът отново да се изведе на екрана.

Пример:


Вход:                Изход:         Битови стойности на числата в примера:
7                    7               2 -> 0010; 3 -> 0011;  7 -> 0111; 6 -> 0110;
2 3 7 6 11 8 15                     11 -> 1011; 8 -> 1000; 15 -> 1111

------------------------------

Въпрос 2
Да се прочете текст (не по-дълъг от 10 MB), съставен от произволни символи, който завършва с последователност от три символа „!“. Те са част от текста.

Да се отделят всички изречения в текста и да се изведат на екрана, всяко започващо на отделен ред. Изречение е последователност от символи, която завършва с един от символите !, . или ?. Задължително след този символ трябва да има празна позиция (интервал, табулация или символ за нов ред). Също така ако такава комбинация е оградена в скоби () или кавички "", то тя не задава край на изречение.

При извеждането на изреченията се изисква те да бъдат обработени по следния начин - всички празни позиции да са заменени с интервал, ако в изречение има последователност от два или повече интервала, но те не са разположени в оградена с кавички част, да се заменят с един интервал. Премахват се празни символи в началото или края на изречение. Изисква се изходът да е в нарастващ ред според лексикографската наредба, но без да се отчита разлика между малки и главни латински букви. Да се запазят главните и малките букви в изреченията.

Пример:
Вход:

Lorem   ipsum   dolor sit amet, (consectetur adipiscing elit. 1.Ut   dolor leo), 
dignissim vitae lectus sed, feugiat suscipit massa? 2.Maecenas 
pharetra turpis vel leo venenatis vulputate!
"Sed egestas eros non vulputate  volutpat.  Fusce  maximus, leo at feugiat" vulputate, 
mi augue porttitor ante, luctus iaculis sapien risus a odio!! In volutpat vel 
tellus eget suscipit?!!!

Изход:

"Sed egestas eros non vulputate  volutpat.  Fusce  maximus, leo at feugiat" vulputate, mi augue porttitor ante, luctus iaculis sapien risus a odio!!
2.Maecenas pharetra turpis vel leo venenatis vulputate!
In volutpat vel tellus eget suscipit?!!!
Lorem ipsum dolor sit amet, (consectetur adipiscing elit. 1.Ut dolor leo), dignissim vitae lectus sed, feugiat suscipit massa?

-------------------------------

Въпрос 3
Дадени са К кутии, всяка с определен обем и N предмета, всеки с определено тегло. Намерете такова разпределение на предметите по кутии, така че сумарното тегло на предметите във всяка кутия да не надминава нейния обем, като целта е да има минимален брой предмети, които не са прибрани по кутиите.
Вашата програма трябва първо да прочете следните входни данни:

Цяло число K, следвано от K на брой цели числа – обемите на всяка кутия.
Цяло число N, следвано от N на брой цели числа – теглата на предметите.
Трябва да изведете на екрана последователно К реда от числа, като на всеки от тях извеждате поредните номера на предметите, които са поставени в съответната кутия. Ако в кутията няма нито един предмет изведете -1 на съответния ред. Ако има повече от едно решение на задачата, изведете което и да е.

Пример:

Вход:                 Изход:
3                     1 3
4 6 2                 2
4                     -1
1 5 3 7
